---
layout: post
date: 2023-08-09 08:03:00 GMT
title: "Lühike reetmise retsept"
---
<pre>
kõigepealt viiluta üks baklažaan
ja heida õliloiku praadima
võta kaks õrrekana muna
ja koksa pannile turja
ning jäta meelde -
kui hakkad südant saagima
siis hoia eemale - just sinnapoole kurja
vot õhata tuleb… sa ei pelga, ega?
tšillit puista koos seemnetega
ja sibulat ära lisa
pisaraid magu ei seedi
matsuta heaga, keegi ei sega
hästi, nüüd loputa kupatus alla
millega? kui veini ei ole, siis õllega
</pre>
