---
layout: post
title: Kevad tuli teisiti
date: '2008-05-07T08:40:00.001-07:00'
author: snaperski
tags: kevad ingver kastratsioon
---

kass näugatas läbi une ja järgmisel hetkel  
ilma mingi erilise põhjuseta  
veritses tema jalgevahe pühalikult  
nagu kummuli kukkunud armulauakarikas  
selliselt jäime me ilma ingveri mehisusest  
mis varemalt lõõmas ja nakatas mindki  
üldse paistab see ohver kuidagi niru olevat  
mitu päeva oli ta turris ja süüdistas kõiki  
tema vurrud pildusid välgunooli ja  
sellest läks ka piim külmkapis müredaks  
asjatu temp tõepoolest  
lombis ligunesid tuvimürakad  
ingver vahtis neid nagu üleskeeratavaid zavarkakannusid  
mõnules ja itsitas mitte ei krapsanud neid pikali  
ma kardan ta läheb veel paksuks  
siis ei mahu ta vannitoa aknast käima  
ja ma pean leiutama järjest vahendeid  
kuidas temale muu kola hulgas ruumi teha  
lisaks oli ta ennemalt ka suur mõtleja  
guru kelle käest õppisin aja kulgemise saladusi  
nüüd on tema rahulolu-filosoofia hambutu ja hall  
kellega mul nüüd üldse vestelda on  
kellest võtta eeskuju ja  
kelle käest küsida nõu  
    
kes meid matab?
