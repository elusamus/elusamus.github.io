---
layout: post
date: 2013-11-10 06:10:00 GMT
title: "Valgas marti jooksmas"
---
<p>​Vanemate fotoalbumis on &uuml;ks pilt, kus seisan punase paksu vana kooli suusam&uuml;tsiga Valga Mardijooksu stardijoonel, p&otilde;sed samuti punased ja silmad stardi&auml;revil. Olin siis umbes kaheteistk&uuml;mnene ja vast aastakese tublit jooksutreeningut teinud. Pidasin tollal ka jooksup&auml;evikut, kuhu hoolikalt olin teinud endale treeningplaane ja fikseerinud v&otilde;istluste tulemused. Ja v&otilde;istlusi oli siis ikka igasse n&auml;dalasse, sest see oli aeg, mil Valga jooksuelu kihas Kalev Urbaniku entusiasmist. Selle jooksukaustiku esikaanele olin joonistanud futuristlikud jooksusussid, milledega kujutlesin ennast aasta 2008 ol&uuml;mpial jooksvat. Just nii pikalt olin joonistanud ette oma jooksjakarj&auml;&auml;ri elukaare.</p>
<p>​Aastaks 2008 olin ma aga alustanud oma pikka t&ouml;&ouml;suhet Maa-ametiga, geoinformaatikuna. Ol&uuml;mpiam&auml;ngud seisid mu m&otilde;tetes nii tagaplaanil, et polekski kummastav kui nad praeguseks oleksid otsapidi esiplaanile v&auml;lja j&otilde;udnud. Ometi, meenutan ma taas, oli just tore t&ouml;&ouml;kaaslane Lea see, kes mulle 2011 aasta m&auml;rtsikuus (kui olin just idahuvilisena naasnud Indiast) juhtumisi teatas Otep&auml;&auml;-Tartu jooksumaratonist. Panin ennast samal p&auml;eval kirja ja asusin kaks n&auml;dalat harjutanuna starti. &Auml;&auml;repealt oleks korranud oma lapsep&otilde;lvehuumorit ja l&auml;inud paksu talvem&uuml;tsiga starti (jooksum&uuml;tsi mul siis polnud), kuid hea inimene Eduard Pukkonen (kes hiljem samamoodi nakkus maa-ametnikuks geoinfo-osakonda) laenas mulle oma tagavaram&uuml;tsi ja sain sellest suurt abi. Oli tuiskava k&uuml;lgtuulega ilm, mis p&otilde;sed vast sama punaseks puhus kui sel vanal pildil. Jooksingi Eduardiga pikalt koos, ent p&auml;rast Tatra orgu, kuskil 35-ndal kilomeetril, lajatusin valusalt vastu seina (minu ainus seinakogemus senimaani, mis tuletab meelde ja on mulle endale t&otilde;estuseks, et see sein ikka eksisteerib). Eduard l&otilde;petas minust tublisti eespool, mina ei suutnud 3:26-st enamat. N&uuml;&uuml;d plaanin j&auml;rgmisel kevadel t&auml;histada oma kolmandat jooksuradadele naasmise aastat sellega, et jooksen maratoni tunnikese kiiremini kui oma esimest toona Otep&auml;&auml;lt Tartusse.</p>
<p>​​Heietusl&otilde;ng harges vanast suusam&uuml;tsist omasoodu&hellip; Nagu jooksuportaali pildilt v&otilde;ib n&auml;ha, jooksin ma Valgas marti Elujooksu jooksum&uuml;tsiga ja - taas v&auml;lkv&auml;isamine minevikku - minimalistlike jooksusussidega nagu poisikesenagi, mil jooksin suure osa ajast &otilde;hukesetallaliste tennistega. V&otilde;ib-olla ongi need minu joonistatud futuristlikud sussid? Ei tea, peab selle kaustiku ikka &uuml;les otsima&hellip;</p>
<p>​​M&uuml;ts ja s&auml;rk m&auml;rgistavad mind elujooksjaks ja Elujooksul on minu jooksuarmastuse ja ka armastuse leidmisel m&auml;ngida v&auml;ga suur osa, aga see on juba hoopis teine lugu.</p>
<p><img alt="image" src="http://media.tumblr.com/ff0d6fa8e5946ca1ab75c3bfd353fa77/tumblr_inline_mw1akedKT81qjcjk2.jpg" width="100%" /></p>