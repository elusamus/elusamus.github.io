---
layout: post
date: '2019-06-16 18:40:00 GMT'
title: 'Mononukleoosi päevaraamat: 45'
menus: mononukleoos
published: true
---
**16.06.19**

Sõitsime Ukuga täna Valka mu vanematele külla. Õhtul käisime ka Tiigi tänaval saunas. Sääl isa rääkis uudisest, et meie põllumaa läheduses olla mustlasmees pussitanud 89-aastast parasjagu peenraid rohinud naist selja tagant, kolm korda.  
*Ta tappis mu ära!* karjunuvat naine seepeale ja 60-aastane Anka jooksis vaatama, mis juhtus. Mustlane oli veel seal, verine nuga maas.  
Siis läks ja virutas ka Ankale rusikaga vastu pead, ent vagude vahel karastanud naine maadles ta pikali ja karjus: *nüüd tapan sinu ära!* 
Siiski roomas *roma* kuidagi naise alt välja ja pistis Läti poole plehku. Isa teadis rääkida, et tegu oli Soomest välja saadetud mehega, kelle Valga linnapoliitikud lahkelt vastu võtsid.  
Arvukas Valga mustlaskond mõistis säärase teo ja ka mehe hukka - Soomest siiakanti oli ta sattunud poliitikute parseldatud võõrkehana.  
Isa on kunagi Valga mustlastega hästi läbi saand ja tundis todagi mustlasparunit kunagi, kelle matuserongkäik 2017 aastal Valga linnaliiklust kõmuuudise vorpimise vääriliselt segas. Ka sellest pussitamisest sai lakooniline uudis ja mustlasest tõmmu lühike mees.  
 
Öeldakse: *äkiline nagu mustlase püss*. Vanarahva suust leiab sellistki materjali:  
*‘Eks see ole ikke parem kui paljas vesi,’ ütles mustlane ja peeretas jooginõu kohal*.
