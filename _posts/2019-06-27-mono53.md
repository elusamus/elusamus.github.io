---
layout: post
date: '2019-06-27 18:40:00 GMT'
title: 'Mononukleoosi päevaraamat: 53'
menus: mononukleoos
published: true
---
**27.06.19**

Uku on horoskoobi järgi ktooniline ja alkeemiline olend - salamander. Tähniline salamander on huvitav loom, kes oma tähnides mestib fotosünteesivate tsüanobakteritega.  
Kas poleks tore kui inimesedki taimedega nõnda tihkelt sõbruneksid?  

Rakveres sooritasin täna jooksutossutehingu - 35EURi kerge Nike võistlussussi eest.  
Spordihoone kohvikus rääkisin törtsu juttu jooksumehe Andrus Leiniga, selja taga sõi (seljankat?) Enn Sellik, kelle elust ma Valgas lugesin.  

Pärast põrutasin Rakvere spaas torust alla ja plärtsti! Uku mangus ka torusõidule, aga veel on tal tegu, et nägu veel all hoida, see väänutav veetoru on seal ikka mõnusalt vimkane, vähemalt esimesel korral.  
Ukule meeldis lastebasseini liumäe all käputada ja mängida kanalisatsiooni-olendit, kes niisama torudes ringi loivab.  

Autos nõuab Jaan Tätte rongi-ja ojalaulu ja läheb marru kui keegi kaasa tahab laulda.  
Õhtuti vahel lubab peksa anda nii mulle kui Birgitile (varem lubas katki teha). Ktooniline viha?

