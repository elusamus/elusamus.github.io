---
layout: post
title: Come as you are, India
date: '2010-09-05T02:19:00.000-07:00'
author: snaperski
tags: 
modified_time: '2010-09-05T02:22:25.305-07:00'
blogger_id: tag:blogger.com,1999:blog-27368038.post-5059352138489598520
blogger_orig_url: https://snaperski.blogspot.com/2010/09/come-as-you-are-india.html
---

<p class="MsoBodyText"></p><p class="MsoBodyText">Kindlasti läks sellega tõeks mõni vanasõna (hetkel ei tule meelde, milline) ja osa Murphy seaduse paragrahvidest takkaotsa, aga </p>  <p class="MsoBodyText" style="margin-top:3.0pt;margin-right:0in;margin-bottom: 0in;margin-left:0in;margin-bottom:.0001pt"></p><ol><li>ei tasu avalikult kiidelda, et kõht on Indias korras, sest ysna varsti ei ole enam asjad nii.</li><li>kui autoriteetne professor Indias võtab sind sõbralikult vastu, majutab ajutiselt ylikooli kylalistemajja ja lubab ise meile mõlemale edaspidiseks sobiliku hosteli otsida (unisex-variandi, mis olevat selles linnas haruldane) ja lausa soovitanud meil omal käel seda mitte teha, siis poolteist nädalat hiljem võib ta süüdimatu sõbralikkusega küsida: <em><span style="font-family:&quot;Times New Roman&quot;,&quot;serif&quot;;mso-bidi-font-family:Tahoma; mso-bidi-font-style:normal">kas olete juba teise koha leidnud? päeva-kahe pärast tuleb sinna üks kõrge tegelane ja selleks ajaks peaks toa vabaks tegema.</span></em> Mu vend kyll hoiatas, et me igaks juhuks siiski ise ka hostelit otsiksime…. Njah, niimoodi need rahvuslikud stereotüübid tekivadki. <em><span style="font-family:&quot;Times New Roman&quot;,&quot;serif&quot;;mso-bidi-font-family:Tahoma; mso-bidi-font-style:normal"> </span></em></li><li>india telefoninumbrit meil veel ei ole, sest sellemaised turvalisusenõuded ehk bürokraatia nõuavad enne SIM-kaardi ostmist omaniku poolt kinnitatud tõendi ette näitamist - et ma elan, kus ma elan; ei saa aru, mis mõte sellel on kui ma Indiat pidi ringi kapates niikuinii ööbin erinevates hostelites või kus Jumal juhatab.</li></ol><p></p>      <p class="MsoBodyText">Kuna punkt nr 2 sadas meile peale yllatusjõuliselt, siis (kulgedes yhes rytmis indialiku laiskusega) sai punkti nr 3 mõnda aega edasi lykatud ja nyyd ajaga pisut hädas olles ei saa me helistada neilegi toredatele “Im your friend” - indialastele, kes meile lahkelt numbrit jagasid. Sellest siis tuli meie otsus, et seame esmaspäeval sammud kuuks ajaks Varanasi poole (Ramlila festival tulekul sealkandis) ja observeerime antropoloogilist distsipliini teeseldes seal ringi. Selleks &ouml;&ouml;ks saame ulualuse yhelt lahedalt keenia lennundusprofessorilt.</p><p class="MsoBodyText">Jah, kõht on paar viimast päeva näidanud vulkaniseerumise märke ja täna toiminud hoopiski isetahtsi. Nüüd kulistasin alla Ciprinoli nimelise antibiootikumi tableti ja jään masohhistliku uudishimuga ootama, milline ähvardatud kõrvalmõjudest – tugev pysiv kõhulahtisus(!), kõõluserebend, enesetapmiskalduvused või psühhoos - mul avaldub.</p><p></p>