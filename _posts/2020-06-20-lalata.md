jah, jooksuaeg las alata!

mu tšakraks täna lalata

ommanipadmehummitades

alustan

ja igaks petteks sinnamanu 

lauluõli manustan


manas manu, manitsema anus

eh... meelehobused on janus

nii nilpsan nõksa nektarit

kui äkki 

valendikku kappan -

metsa mitu hektarit

keegi heaks on arvand tappa


siin oksad laiali ja lindustu

mul pingul pingala ja bindustun

süda laksub-lajatab

saagu brahma öö! ma sajatan

et ise natsa nadikael

siis sina, nataradža-sinikael

tantsi tandavat ja purušta

ja inimsugu - unusta!
