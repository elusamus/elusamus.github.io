silmad lahti, jalga dressid
ja kohvitilgaga end virgeks laen
üks luuletus must tulistvalu välja pressib
kui kotkapilgult iseoma 
joosta vemmeldavat keha kaen
ma ise taandun, vaid pilveservalt 
pilkupidi allapoole turritan
ja üha kuulen, salamisi-õrnalt
kuis kondimootor värsijalgu vurritab
siis tempo tõuseb, hing lõõtsutades
end vastu kopsunahka nüpeldab
ja keha õlgu õõtsutades
lõpukilomeetreid lõikudesse tükeldab
trahh!
nüüd andke kähku vein, mu käes on korgitser...
ah!
veel viimne trohheus must ennast välja urgitseb
