---
layout: post
date: 2012-03-27 17:57:00 GMT
title: "Veel yks juhtumata lugu"
---
<blockquote>&#13;
<h2><em>Hea spordisõber,</em></h2>&#13;
<p><em>Kevad on eesmärkide seadmise aeg. Kas Sa oled selleaastased sportlikud eesmärgid juba paika pannud? Broneerisime Sinu jooksukalendris 9. septembri, sest just siis toimub igaaastane rahvaspordi suursündmus SEB Tallinna Maraton. Sealt ei saa Sa puududa. Tead seda isegi.</em></p>&#13;
</blockquote>&#13;
<p>Elas kord üks mees, kes ei puudunud üheltki (jooksu)ürituselt. Oma matusele ta paraku - kõikide imestuseks, - ei ilmunud. Hiljem liikusid kuuldused, et teda nähti Valmiera maratonil jooksmas, mingi tundmatu päritoluga naeratus suul. Finišiprotokollis teda siiski polnud. Sellest hoolimata on kummastav üks asjaolu.  Nimelt kaevasid õnnetu jooksumärtri (ta suri Gerd Kanteri sektorist välja lendanud ketta tabamuse tagajärjel) rahutud lähedased kolmteist päeva hiljem maapõuest lagedale põletusurni, kuhu mäletatavasti oli surnukeha puudusel meelespeaõisi pillutatud.</p>&#13;
<p>Aga mis seal oli! Kõigi sugulaste hämmeldus oli nii suur, et koonud eendusid ridamisi silmnägudest ja kukkusid ühe lähedalseisva, vanema seenelise korvi. Põletusurnist turritasid välja sinna surutud Vibram Fivefingersi jooksusussid!</p> 