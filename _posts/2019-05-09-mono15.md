---
layout: post
date: 2019-05-09 18:40:00 GMT
title: "Mononukleoosi päevaraamat: 15"
menus: mononukleoos
---
**09.05.19**

Paar päeva tagasi sirgeldas Uku midagi kingikoti põhjale ja küsis minult - mis see on? Ei osanud midagi arvata, pakkusin huupi, et mingid munad pesas.  
<img src="../assets/images/kromatiiniuss.JPG" alt="">

Nüüd, lugedes hoolikamalt läbi rakutuuma teemat, tabasin poliitilise pildi, mida Uku oli mulle visandanud.  
Kromatiiniuss nimelt ajab lingud laiali siis kui ulatuslikuks DNA-transpriptsiooniks läheb, ja tõmbab kondenseeruvalt end kokku, kui valgusünteesi sürjutatakse. See on ju meite avalik ruum, kus läbirääkimispinda pole - kromatiin tõmbub krussi ja midagi ei ekspresseeru, valkude tootmine ehk elu avaldumine pidurdub.  Uku viitas Lobjaka strateegiale “lingud laiali” tõmmata, mis äärmusena teistpidi ohtlik - lasta avalduda kõigel sellel, mis pähe tuleb, kehatervist lammutavatki, mida konvervatiivsed kultuuriprotsessid on silma alt ära metüleerinud.  

Kromatiin keritakse usinamalt lahti rakujagunemisprotsessis, küllap sellise katkestusena võib hetkeseisu näha. Tjah, rakujagunemine on organismis kontrollitud protsess.
