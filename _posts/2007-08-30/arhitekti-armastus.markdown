---
layout: post
title: Arhitekti armastus
date: '2007-08-30T08:40:00.001-07:00'
author: snaperski
tags: luule armastus minarett
---
ma kõnnin pikkamööda  
mööda pikki kaari sinu reitel  
ja silman väravat mis avali on lahti  
jah kuulen sinu helisevaid karjeid küll  
kuid kahjuks appi tulla pole mahti  
    
ma hillitsen neid  
leeke sinu kõlakoja vaateaknal  
veel paiskub kurguvõlvilt kuuma naeru  
nüüd olen hommikuni asjalik ja tegus  
et ikka imestades täita sinu tuikvel kaevu  
    
sa ronid minu  
uhkelt pühaduses püsti minaretti  
kust enam ära sul ei lase minna  
nii olen nagu muistne väejuht-prohvet  
kes ühe ööga vallutanud iidse linna  
