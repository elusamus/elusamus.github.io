---
layout: post
date: '2019-06-22 18:40:00 GMT'
title: 'Mononukleoosi päevaraamat: 50'
menus: mononukleoos
published: true
---
**22.06.19**

**Uku:** *Mõtleks, et  issi on pisitillukene. Ja ronib vetsupotti ja ehitab sinna maja.*

Kõmpisime liivakarjäärini, kus sõime poe eest ostetud maasikaid ja põgenesime siis karjäärikoletise eest.  
Jooksime ja hüplesime ja muutusime koletisteks ja tagasi. Kui Uku magas, ronisin voodist välja ühel jalal sangpommiga kükke tegema.  
Meenus Enn Selliku jutt tema kehalise õpetajast, kes sõnatult võttis kummagi jala varvaste otsa sangpommid ja tõmbas ühe sõrmega kangil lõuga. 1954 pidi Zatopek ootamatult Vladimir Kutsilt 5K-s kaotuse alla neelama ning kuuldes pressikal venelastelt, et Kuts tegevat poole vähem trenni kui Zatopek, aga jookseb ikka kiiremini, hakkas veel suuremate raskuste ihas naine seljas trenni tegema, ent lõpetas selle peagi, sest ühel sellisel treeningul murdis naine jalaluu.
